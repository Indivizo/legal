# Adatvédelmi irányelvek

Hatályos 2017 június 13-tól.

- [Bevezető](#bevezeto)
- [Fogalmi meghatározások](#fogalmak)
- [Az adatkezelés jogalapja](#jogalap)
- [Milyen információkat gyűjthetünk?](#milyen-informaciok)
- [Cookie-k és a böngésző local storage-ének használata](#cookie-k-es-local-storage)
- [Hol tároljuk személyes adatait?](#adattarolas-helye)
- [Az információk felhasználása](#informaciok-felhasznalasa)
- [Adatkezelés időtartama](#adatkezeles-idotartama)
- [Személyes adatai továbbítása](#szemelyes-adataid-tovabbitasa)
- [Munkáltató / Potenciális munkáltató adatkezelése](#munkaltatod-potencialis-munkaltatod-adatkezelese)
- [Adatfeldolgozás](#adatfeldolgozas)
- [Hozzáférés személyes adataihoz](#hozzaferes-szemelyes-adataidhoz)
- [Jogorvoslati lehetőségek](#jogorvoslati-lehetosegek)
- [Az Adatvédelmi irányelvek változásainak kezelése](#valtozasok-kezelese)
- [Kapcsolat](#kapcsolat)

## <a name="bevezeto"></a> Bevezető

Az Indivizo Kft. (“Mi” ) elkötelezettek vagyunk arra, hogy védjük és tiszteletben tartsuk a személyes adatai védelméhez fűződő jogait.

Az Adatkezelési irányelveink (“Irányelvek”), (az [Általános Szerződési és Felhasználási Feltételekkel ](http://www.indivizo.hu/altalanos-szerzodesi-feltetelek) együtt) meghatározza, hogy bármely személyes adatot, melyet  begyűjtünk Öntől, vagy melyet megad számunkra, miként kezelünk, akár potenciális munkáltatóként (ügyfélként), akár jelentkezőként kerül velünk kapcsolatba. Kérjük, hogy az alábbiakat figyelmesen olvassa el, hogy teljeskörű képet nyújthassunk arról, milyen adatkezelési irányelveket követünk és miként kezeljük személyes adatait.

A www.indivizo.com ill. www.indivizo.hu webcímen elérhető weboldal (“Weboldal”) és a https://app.indivizo.com webcímen elérhető alkalmazás (“Alkalmazás”, “Alkalmazásunk” ill. “Szolgáltatás”, “Szolgáltatásunk”) általunk üzemeletett weboldal ill. szolgáltatás, az elérhető információk és szolgáltatások ennek részeként azt a célt szolgálják, hogy az állásra jelentkezők (“Jelentkezők”) regisztrációs folyamat során feltöltsék saját adataikat az Indivizo adatbázisába, az álláskeresési folyamat részeként jelentkezési adatokat tölthessenek fel, videointerjún vegyenek részt, vagy kiválasztásban résztvevőként a kiválasztási folyamatot menedzseljék az Alkalmazás segítségével. Weboldalunkon regisztrációs célból kapcsolattartási információk, úgy mint név, email cím és telefonszám, ill. céges információk, úgy mint cégnév, székhely, adószám megadását kérjük, opcionálisan kiegészítve a cég iparágával, valamint alkalmazottainak számával. A kiválasztásokban preferált nyelv már az Alkalmazás működéséhez szükséges beállítás. A személyes és céges adatok kezelése a szolgáltatásnyújtás mellett közvetlen üzletszerzési illetve marketing célú megkeresésekhez is szükséges. A Jelentkezők és a kiválasztási folyamatot menedzselő cégek (“Ügyfeleink”, “Ügyfelünk” , “Ügyfél”, “Ügyfelek” ill. “Potenciális munkáltatók”, “Potenciális munkáltató”) mellett kezeljük azon személyek adatait, akik szolgáltatásainkból demót igényelnek, illetve akik feliratkoznak hírlevelünkre. (A “Jelentkező(k)” és “Ügyfel(ek)” illetve “Potenciális munkáltató(k)” együttes említésük esetén a továbbiakban “Felhasználó(k)”)

Az információs önrendelkezési jogról és az információszabadságról szóló 2011. évi CXII. törvény, (a továbbiakban: Infotv.) értelmében adatkezelőnek minősül: a) az a cég, amely a kiválasztási folyamatot menedzseli (Ügyfeleink) és mely a folyamat részeként Jelentkezők személyes adatait fogadja minden szolgáltatáscsomag esetén, b) az Indivizo az ingyenes csomag esetén minden adat vonatkozásában; c) prémium csomagok esetén az Indivizo a regisztráció során feltöltött adatok vonatkozásában (a regisztráció során kezelt adatok köre Ügyfeleink esetében: cégnév, kapcsolattartó személy neve, email címe, telefonszáma, cég székhelye, adószáma, valamint opcionálisan az iparága és alkalmazottainak száma; Jelentkezők esetében: név, email cím, profilfotó, mobiltelefonszám).

Az Indivizo adatfeldolgozónak minősül minden olyan adat vonatkozásában, melyet a Ügyfeleink kérnek be, rögzítenek és tárolnak a Jelentkezőkkel kapcsolatban az Alkalmazásban a regisztráció során bekért adatokon (név, email cím, mobiltelefonszám és profilfotón) felül minden olyan szolgáltatás csomag esetén, amelynek használatáért az Ügyfél díjat fizet (prémium csomag).

Adatfeldolgozónak minősülnek továbbá az Indivizo lent megjelölt alvállalkozói is.

## <a name="fogalmak"></a> Fogalmi meghatározások

Érintett: bármely meghatározott, személyes adat alapján azonosított vagy – közvetlenül vagy közvetve – azonosítható természetes személy;

Személyes adat: az Érintettel kapcsolatba hozható adat - különösen az érintett neve, azonosító jele, valamint egy vagy több fizikai, fiziológiai, mentális, gazdasági, kulturális vagy szociális azonosságára jellemző ismeret -, valamint az adatból levonható, az Érintettre vonatkozó következtetés;

Különleges adat: a) a faji eredetre, a nemzetiséghez tartozásra, a politikai véleményre vagy pártállásra, a vallásos vagy más világnézeti meggyőződésre, az érdek-képviseleti szervezeti tagságra, a szexuális életre vonatkozó személyes adat, b) az egészségi állapotra, a kóros szenvedélyre vonatkozó személyes adat, valamint a bűnügyi személyes adat;

Hozzájárulás: az érintett kívánságának önkéntes és határozott kinyilvánítása, amely megfelelő tájékoztatáson alapul, és amellyel félreérthetetlen beleegyezését adja a rá vonatkozó személyes adatok – teljes körű vagy egyes műveletekre kiterjedő - kezeléséhez;

Tiltakozás: az Érintett nyilatkozata, amellyel személyes adatainak kezelését kifogásolja, és az adatkezelés megszüntetését, illetve a kezelt adatok törlését kéri;

Adatkezelő: az a természetes vagy jogi személy, illetve jogi személyiséggel nem rendelkező szervezet, aki vagy amely az adatok kezelésének célját meghatározza, az adatkezelésre (beleértve a felhasznált eszközt) vonatkozó döntéseket meghozza és végrehajtja, vagy az általa megbízott adatfeldolgozóval végrehajtatja;

Adatkezelés: az alkalmazott eljárástól függetlenül az adatokon végzett bármely művelet vagy a műveletek összessége, így különösen gyűjtése, felvétele, rögzítése, rendszerezése, tárolása, megváltoztatása, felhasználása, lekérdezése, továbbítása, nyilvánosságra hozatala, összehangolása vagy összekapcsolása, zárolása, törlése és megsemmisítése, valamint az adatok további felhasználásának megakadályozása, fénykép-, hang- vagy képfelvétel készítése;

Adattovábbítás: ha az adatot meghatározott harmadik személy számára hozzáférhetővé teszik;

Nyilvánosságra hozatal: ha az adatot bárki számára hozzáférhetővé teszik;

Adattörlés: az adatok felismerhetetlenné tétele oly módon, hogy a helyreállításuk többé nem lehetséges;

Adatmegsemmisítés: az adatokat tartalmazó adathordozó teljes fizikai megsemmisítése; adatfeldolgozás: az adatkezelési műveletekhez kapcsolódó technikai feladatok elvégzése, függetlenül a műveletek végrehajtásához alkalmazott módszertől és eszköztől, valamint az alkalmazás helyétől, feltéve, hogy a technikai feladatot az adatokon végzik;

Adatfeldolgozás: az adatkezelési műveletekhez kapcsolódó technikai feladatok elvégzése, függetlenül a műveletek végrehajtásához alkalmazott módszertől és eszköztől, valamint az alkalmazás helyétől, feltéve, hogy a technikai feladatot az adatokon végzik;

Adatfeldolgozó: az a természetes vagy jogi személy, illetve jogi személyiséggel nem rendelkező szervezet, aki vagy amely az adatkezelővel kötött szerződése alapján - beleértve a jogszabály rendelkezése alapján történő szerződéskötést is - adatok feldolgozását végzi;

Harmadik személy: olyan természetes vagy jogi személy, illetve jogi személyiséggel nem rendelkező szervezet, aki vagy amely nem azonos az érintettel, az adatkezelővel vagy az adatfeldolgozóval;

Harmadik ország: minden olyan állam, amely nem EGT-állam

## <a name="jogalap"></a> Az adatkezelés jogalapja

Az Alkalmazásunkon keresztül elektronikus úton számunkra rendelkezésre bocsátott adatokkal kapcsolatos adatkezelés Ügyfeleink hozzáféréssel rendelkező munkatársai, valamint a Jelentkezők (együttesen: “Felhasználók”) önkéntes hozzájárulása alapján kerül sor. Bizonyos esetekben az adatkezelés jogszabályi kötelezettségen alapul.

A 14. életévét be nem töltött kiskorú és az egyébként cselekvőképtelen Felhasználó nevében a törvényes képviselő adhat hozzájárulást. A 14. életévet betöltött, de 16. életévét még be nem töltött kiskorú, valamint az egyébként korlátozottan cselekvőképes Felhasználó a törvényes képviselőjének beleegyezésével vagy utólagos jóváhagyásával adhat hozzájárulást az adatkezeléshez. A 16. életévét betöltött kiskorú Felhasználó önállóan adhat hozzájárulást, jognyilatkozata érvényességéhez törvényes képviselőjének beleegyezése vagy utólagos jóváhagyása nem szükséges. Az Indivizonak nem áll módjában a hozzájáruló személy jogosultságát ellenőrizni, illetve a törvényes képviselő nyilatkozatának tartalmát megismerni, így a Felhasználó, illetve törvényes képviselője szavatol azért, hogy a hozzájárulás megfelel a jogszabályoknak. Az Indivizo a Szolgáltatás használata esetén a törvényes képviselő megfelelő hozzájárulását megadottnak tekinti.

Különleges adat akkor kezelhető, ha az adatkezeléshez az érintett írásban hozzájárul, vagy jogszabály ezt kötelezővé teszi. Kötelező adatkezelés esetén a kezelendő adatok fajtáit, az adatkezelés célját és feltételeit, az adatok megismerhetőségét, az adatkezelés időtartamát, valamint az adatkezelő személyét az adatkezelést elrendelő törvény, illetve önkormányzati rendelet határozza meg.

Bármely Indivizo Szolgáltatás igénybevétele önkéntes alapon történik. Személyes adatok bekérése csak és kizárólag abban az esetben történik, amennyiben ezen Szolgáltatásokat igénybe kívánja  venni. Amennyiben nem ért egyet jelen Adatkezelési irányelvekben,  az Általános Szerződési Feltételekben vagy a Felhasználási Feltételekben foglaltakkal, kérjük, ne adjon meg személyes adatot és hagyja el az oldalt, szakítsa meg a Szolgáltatás igénybevételét.

Az Indivizo egyes Szolgáltatásai kizárólag regisztrációval vehetők igénybe, amely regisztráció során szükségszerűen, illetve fakultatív módon megadott személyes adatok felvételére és kezelésére kerül sor. Az eltérő Szolgáltatásokra tekintettel eltérhet a kezelt adatok köre.

Az Indivizo szolgáltatásainak (Alkalmazás és Weboldal használata) igénybevételével, valamint a regisztrációval egyértelműen kijelenti, hogy egyetértesz az Adatkezelési irányelveinkkel  és a Felhasználási feltételeinkkel illetve az Általános Szerződési Feltételekkel.

Az Indivizo elkötelezett Szolgáltatásai Felhasználóinak személyes adatai védelme iránt, ezért adatkezelési gyakorlatát az irányadó hatályos jogszabályokhoz igazítja a Felhasználók magánszférájának védelme és tiszteletben tartása mellett.

## <a name="milyen-informaciok"></a> Milyen információkat gyűjthetünk?

Mi adatkezelőként az alábbi információkat gyűjthetjük és dolgozhatjuk fel:

* Információkat, melyeket a profil létrehozása során Jelentkezőként ad meg számunkra az Alkalmazásban: név, email cím, profilfotó, mobiltelefonszám.
* Információkat, melyeket a regisztráció során Ügyfelünkként ad meg számunkra a Weboldalon: név, email cím, telefonszám, cégnév, székhelye, adószáma, iparága, alkalmazottainak száma.
* További információkat kérhetünk annak érdekében, hogy az oldalunk használata során jelzett hibát javítani tudjuk. Az ezzel kapcsolatos emaileket a későbbi visszakereshetőség érdekében tárolhajtuk.
* Az Alkalmazásunk használatával kapcsolatos információkat (beleértve de nem kizárólag a weboldallal kapcsolatos forgalmi adatokat, földrajzi adatokat, weblogokat és további kommunikációs adatokat), a látogatott oldalakat, általános szoftver adatokat.
* Kutatási célokra készített kérdőívek során megadott adatokat kizárólag anoním módon, kutatási célokra gyűjtünk, természetesen ezek megadása, a kérdések megválaszolása teljesen önkéntes.
* Ingyenes csomagok esetén a regisztráción felül a jelentkezési űrlap kitöltése során megadott adatok, csatolt file-ok, videointerjú kérdésekre adott válaszok - kivétel ez alól a shortlisten “befutóként” megjelölt jelentkezők adatai.

Potenciális munkáltatója a jelentkezési folyamat részeként az alábbi információkat gyűjtheti be Önről a szolgáltatásunk igénybevétele során:

* Információk, melyeket a Jelentkező a jelentkezési űrlap kitöltése során ad meg, csatolt dokumentumokban tesz elérhetővé, emailben küld el számunkra, vagy a videointerjún illetve a Serious games alapú kompetenciamérésen (játékos profil) való részvétellel oszt meg számunkra (beleértve magát a videót is) az Alkalmazáson keresztül. A begyűjtött és feldolgozott információk között szenzitív személyes adatok is előfordulhatnak.

A személyes adatok valódiságáért, pontosságáért kizárólag a Felhasználó tartozik felelősséggel.

## <a name="cookie-k-es-local-storage"></a> Cookie-k és a böngésződ local storage-ének használata

Anélkül, hogy mélyebb technikai magyarázatba bocsátkoznánk, egyszerűen vázolnánk e két fogalom jelentését.

A cookie (magyarul sütiként is emlegetik) egy információcsomag, melyet a meglátogatott weboldal szervere küld a Felhasználó által használt böngészőnek, majd a böngésző is visszaküldi a weboldalt kiszolgáló szervernek, amikor a Felhasználó újra meglátogatja a weboldalt. A legtöbb weboldal például így tud arról, hogy a Felhasználó be van jelentkezve. Bővebben a Wikipedia szócikkét ajánljuk a témában.

A local storage - bár a célja hasonló a cookie-k használatához -, egy modernebb eszköz arra, hogy egy weboldal a működéséhez szükséges információkat tároljon a böngésződben. A lényeges különbség az, hogy a local storage-ben tárolt adatokat a böngésző nem küldi el a weboldal szerverének, de ahhoz a weboldal böngészőben futó alkalmazása hozzáfér. Bővebben a [Wikipedia szócikkét](https://en.wikipedia.org/wiki/Web_storage) ajánljuk a témában.

A mi Weboldalunk és Alkalmazásunk adatfeldolgozó partnereken keresztül cookie-kat használ analitikai célokból, melyek segítségével a használati szokásokat elemezzük. Adatfeldolgozó partnereinkről bővebb információ az [az Adatfeldolgozás című fejezetben](#adatfeldolgozas) található.

Rendszerünk adminisztrációja és szolgáltatásaink fejlesztése érdekében információkat gyűjthetünk a Felhasználó számítógépével  vagy eszközével kapcsolatosan, amennyiben azok elérhetők, az alábbi adatokat is beleértve: IP cím, operációs rendszer ill. böngésző típusa, képernyő felbontása, böngésző látható mérete stb. A böngészőbeállítások segítségével megtilthatja a cookie-k tárolását. Amennyiben így dönt, elképzelhető, hogy Alkalmazásunk vagy Weboldalunk nem teljeskörűen lesz elérhető.

Alkalmazásunk a local storage technológiát használja az azonosításra, valamint az Alkalmazás működésének gyorsítására. Például az Alkalmazáson belüli jogosultságai, a Felhasználóhoz tartozó kiválasztások listája, neve, profilfotója, bizonyos beállításai stb. a local storage-ben tárolódnak annak érdekében, hogy ezekhez az Alkalmazás minél gyorsabban hozzáférjen. Ezen információk (a nevét és a profilfotóját leszámítva) nem tartalmaznak mások számára is feldolgozható adatokat, pl. nem derül ki a kiválasztások neve.

Hol tároljuk személyes adatait?

Az adatok, melyeket bekértünk Öntől, beleértve szenzitív személyes adatokat is, külső célállomásokon kerülnek tárolásra, melyek kívül eshetnek a lakhelye szerinti állam határain. Minden szükséges lépést megteszünk annak érdekében, hogy biztosítsuk a megadott adatok biztonságos és irányelveink szerinti kezelését.

Minden megadott információt biztonságos szervereken tárolunk. Amennyiben általunk (vagy Felhasználó által választott) jelszó került megadásra - mely segítségével az Alkalmazás egy bizonyos része érhető el - a Felhasználó felelős ezen jelszó biztonságos tárolásáért és kezeléséért. Kérjük, hogy jelszavát senkivel ne ossza meg. A jelszavakat a legmodernebb titkosító algoritmusok egyikével titkosítjuk.

## <a name="informaciok-felhasznalasa"></a> Az információk felhasználása

A tárolt információkat az alábbi célok érdekében használjuk fel:

* Felhasználói fiókot tudjunk a Felhasználó számára létrehozni;
* Ügyfélszolgálati és technikai támogatást tudjunk biztosítani;
* A kiválasztással kapcsolatos információkat tartalmazó e-mail megküldéséről SMS útján értesítést küldünk a Jelöltek részére;
* Elérhetővé tegyük Szolgáltatásunk különböző funkcióit;
* Az Alkalmazásunk használatával kapcsolatos statisztikákat, elemzéseket készítsünk;
* Tájékoztató, promóciós, ill. marketing anyagokat juttassunk el a Felhasználóhoz  szolgáltatásainkkal kapcsolatban;
* Tájékoztassuk a Felhasználókat szolgáltatásunkkal kapcsolatos változásokról.
* Ingyenes csomagot használó Ügyfeleink esetén álláshirdetésekkel kapcsolatos információkat juttassunk el a Jelöltekhez

## <a name="adatkezeles-idotartama"></a> Adatkezelés időtartama

A Felhasználó által megadott személyes adatok kezelése a regisztrációval kezdődik és annak törléséig tart. Nem kötelező adatok esetén az adatkezelés az adat megadásának időpontjától a konkrét adat törléséig tart.

A Potenciális munkáltatók az általuk kezelt adatokra vonatkozóan egyedi adatkezelési időtartamot határozhatnak meg. A Potenciális munkáltató adatkezelésének időtartamára vonatkozóan, kérjük, olvassa el a jelentkezési folyamat elején található adatkezelési tájékoztatót, amely Potenciális munkáltató egyedi irányelveit határozza meg.

Ügyfeleink céges adatait,melyeket a regisztráció során a regisztrációs adatlap kitöltésével adnak meg, a szerződéses jogviszony megszűnéséig (az ügyfél számára létrehozott account megszűnéséig) tároljuk. Ügyfeleink személyes adatait (név, email cím és profilfotó) szintén a velük kötött szerződés (és egyben az ügyfél account) megszűnéséig tároljuk. Ügyfeleink nevét és email címét marketing célokból (pl: hírlevél küldése) a velük kötött szerződés megszűnését követő maximum 3 (három) évig tároljuk.

Személyes adatok továbbítása

Az Alkalmazáshoz való hozzáférés részleteit az Általános Szerződési Feltétek és a Felhasználási Feltételek rögzítik. Amennyiben Jelöltként jelentkezési űrlapot tölt ki (a regisztrációt követően) valamint videointerjút rögzít Alkalmazásunk segítségével, feltöltött adatait, csatolt dokumentumait és az elkészített videointerjút hozzáférhetővé tesszük a Potenciális munkáltató számára.

A személyes adatok akkor továbbíthatók, ha ahhoz a Felhasználó hozzájárulását adta, vagy törvény azt megengedi. EGT-államba irányuló adattovábbítást a hatályos adatvédelmi jogszabályok alapján úgy kell tekinteni, mintha Magyarország területén belül történne az adattovábbítás. Az Indivizo személyes adatot nem EGT-államba (harmadik országba) csak akkor továbbít, ha ehhez az érintett kifejezetten hozzájárult, vagy az adatkezelésnek az Infotv. 5-6. §-ában előírt feltételei teljesülnek, és a harmadik országban biztosított a személyes adatok megfelelő szintű védelme. Harmadik fél részére az alábbi esetekben továbbíthatunk személyes adatot:

* Potenciális munkáltató részére a regisztrációkor adott jelölti hozzájárulás birtokában;
* Amennyiben jogi kötelezettségünknek kell eleget tennünk hivatalos eljárás keretében, az Általános Szerződési Feltétekben vagy Felhasználási Feltételekben foglaltaknak kell érvényt szereznünk, az Indivizo Ügyfelei vagy mások jogait, tulajdonát vagy biztonságát kell megvédenünk.

Munkáltatók / Potenciális munkáltatók adatkezelése

Szolgáltatóként mind munkáltatója (amennyiben egy kiválasztási folyamatban értékelőként vesz részt) mind Potenciális munkáltatója (amennyiben egy kiválasztási folyamatban Jelentkezőként vesz részt) számára biztosítunk szolgáltatást.

Felhívjuk figyelmét, hogy munkáltatója vagy potenciális munkáltatója saját adatkezelési irányelvekkel rendelkezhet. Noha mi, az Indivizonál minden szükséges lépést megteszünk annak érdekében, hogy adatait jelen Adatkezelési irányelveknek megfelelően kezeljük és biztonságosan tároljuk, ugyanakkor nem tudunk felelősséget vállalni munkáltatója / Potenciális munkáltatója adatkezelési gyakorlatáért. Amennyiben kérdése merül fel azzal kapcsolatban, hogy személyes adatait, beleértve szenzitív személyes adatait is, munkáltatója / potenciális munkáltatója miként kezeli, kérjük, lépjen kapcsolatba munkáltatójával  / potenciális munkáltatójával további eligazításért.

## <a name="adatfeldolgozas"></a> Adatfeldolgozás

Az Indivizo az Alkalmazás és Weboldal működtetése, azok folyamatos fejlesztése és a Felhasználók kiszolgálása érdekében adatfeldolgozókat vesz igénybe. Az adatfeldolgozók a mindenkor hatályos adatvédelmi rendelkezéseiknek megfelelően, a jogszabályok betartása mellett végzik adatfeldolgozói tevékenységüket.

Az Alkalmazás és Weboldal üzemeltetése során az alábbi szolgáltatásokat vesszük igénybe adatfeldolgozóként:

* [Nutshell](https://www.nutshell.com) — ügyfélkezelés;
* [Mixpanel](https://mixpanel.com) — analitika, felhasználói szokások elemzése, marketingautomatizáció;
* [MailChimp](http://mailchimp.com) — hírlevélküldés;
* [Zendesk](https://www.zendesk.com) — support.
* Gravitalent  - online kompetencia mérés játékokkal (opcionális)

## <a name="hozzaferes-szemelyes-adataidhoz"></a> Hozzáférés személyes adataihoz

Az Infotv.-ben meghatározott módon lehetősége van személyes adataihoz való hozzáférésre vagy azok törlésének kezdeményezésére. További információért, kérjük forduljon munkáltatójához / Potenciális munkáltatójához, vagy írjon nekünk az adatkezeles@indivizo.com címre.

## <a name="jogorvoslati-lehetosegek"></a> Jogorvoslati lehetőségek

Az <adatkezeles@indivizo.com> email címen a következőket kérelmezheti:

* tájékoztatást személyes adatai kezeléséről,
* személyes adatai helyesbítését, valamint
* személyes adatai - a kötelező adatkezelés kivételével - törlését vagy zárolását.

A kérelem benyújtásától számított legrövidebb idő alatt, de legfeljebb azonban 30 napon belül kérelmére írásban küldünk tájékoztatást.

Bármely érintett a személyes adatainak kezelésével kapcsolatos vélt jogsérelem esetén az illetékes törvényszékhez, a fővárosban a Fővárosi Törvényszékhez is fordulhat, vagy vizsgálatot kezdeményezhet a Nemzeti Adatvédelmi és Információszabadság Hatóságnál (1024 Budapest, Szilágyi Erzsébet fasor 22/C., <ugyfelszolgalat@naih.hu>, +36-1-3911400, [www.naih.hu)](http://www.naih.hu)).

Az Indivizo Kft. adatkezelés nyilvántartási száma: NAIH-77318/2014.; NAIH-77358/2014.; NAIH-77359/2014.; NAIH-77360/2014.

## <a name="valtozasok-kezelese"></a> Az Adatvédelmi irányelvek változásainak kezelése

Az Indivizo jogosult Adatkezelési Irányelveinek egyoldalú módosítására. Adatvédelmi irányelveink aktuális változata ezen a Weboldalon lesz elérhető.

## <a name="kapcsolat"></a> Kapcsolat

Adatvédelmi irányelveinkkel kapcsolatos kérdéseit kérjük, az adatkezeles@indivizo.com címre küldje el számunkra.

Adataival, vagy Adatkezelési irányelveinkkel kapcsolatos kérdések, panaszok esetén az alábbi elérhetőségeinken tud velünk kapcsolatba lépni:

Indivizo Kft.

1123 Budapest, Alkotás utca 17-19.

Telefon: +36 1 700 8454

Email: <adatkezeles@indivizo.com>



