# Adatvédelmi irányelvek

Hatályos 2016. január 4-től.

- [Bevezető](#bevezeto)
- [Az adatkezelés jogalapja](#jogalap)
- [Milyen információkat gyűjthetünk tőled?](#milyen-informaciok)
- [Cookie-k és a böngésződ local storage-ének használata](#cookie-k-es-local-storage)
- [Hol tároljuk személyes adataidat?](#adattarolas-helye)
- [Az információk felhasználása](#informaciok-felhasznalasa)
- [Adatkezelés időtartama](#adatkezeles-idotartama)
- [Személyes adataid továbbítása](#szemelyes-adataid-tovabbitasa)
- [Munkáltatód / Potenciális munkáltatód adatkezelése](#munkaltatod-potencialis-munkaltatod-adatkezelese)
- [Adatfeldolgozás](#adatfeldolgozas)
- [Hozzáférés személyes adataidhoz](#hozzaferes-szemelyes-adataidhoz)
- [Jogorvoslati lehetőségek](#jogorvoslati-lehetosegek)
- [Az Adatvédelmi irányelvek változásainak kezelése](#valtozasok-kezelese)
- [Kapcsolat](#kapcsolat)

## <a name="bevezeto"></a> Bevezető

Az Indivizo Kft. (“Mi” ) elkötelezettek vagyunk arra, hogy védjük és tiszteletben tartsuk a személyes adataid védelméhez fűződő jogaidat.

Az Adatkezelési irányelveink (“Irányelvek”), (az [Általános Szerződési Feltételekkel](http://www.indivizo.hu/altalanos-szerzodesi-feltetelek) együtt) meghatározza, hogy bármely személyes adatot, melyet begyűjtünk tőled, vagy melyet megadsz számunkra, miként kezelünk. Kérjük, hogy az alábbiakat figyelmesen olvasd el, hogy teljeskörű képet nyújthassunk számodra arról, hogy milyen adatkezelési irányelveket követünk és miként kezeljük személyes adataidat.

A www.indivizo.com ill. www.indivizo.hu webcímen elérhető weboldal (“Weboldal”) és a https://app.indivizo.com webcímen elérhető alkalmazás (“Alkalmazás”, “Alkalmazásunk” ill. “Szolgáltatás”, “Szolgáltatásunk”) általunk üzemeletett weboldal ill. szolgáltatás, az elérhető információk és szolgáltatások ennek részeként azt a célt szolgálják, hogy az állásra jelentkezők (“Jelentkezők”) regisztrációs folyamat során feltöltsék saját adataikat az Indivizo adatbázisába, az álláskeresési folyamat részeként jelentkezési adatokat tölthessenek fel, videointerjún vegyenek részt, vagy kiválasztásban résztvevőként a kiválasztási folyamatot menedzseljék az Alkalmazás segítségével. Weboldalunkon regisztrációs célból kapcsolattartási információk, úgy mint név, email cím és telefonszám, ill. céges információk, úgy mint cégnév, székhely, adószám megadását kérjük, opcionálisan kiegészítve a cég iparágával, valamint alkalmazottainak számával. A kiválasztásokban preferált nyelv már az Alkalmazás működéséhez szükséges beállítás. A személyes és céges adatok kezelése a szolgáltatásnyújtás mellett közvetlen üzletszerzési illetve marketing célú megkeresésekhez is szükséges. A Jelentkezők és a kiválasztási folyamatot menedzselő cégek (“Ügyfeleink”, “Ügyfelünk” ill. “Potenciális munkáltatók”, “Potenciális munkáltató”) mellett kezeljük azon személyek adatait, akik szolgáltatásainkból demót igényelnek, illetve akik feliratkoznak hírlevelünkre.

Az információs önrendelkezési jogról és az információszabadságról szóló 2011. évi CXII. törvény,  (a továbbiakban: Infotv.) értelmében adatkezelőnek minősül: a) az a cég, amely a kiválasztási folyamatot menedzseli (Ügyfeleink) és mely a folyamat részeként Jelentkezők személyes adatait fogadja, b) az Indivizo regisztráció során feltöltött adatainak vonatkozásában (a regisztráció során kezelt adatok köre Ügyfeleink esetében: cégnév, kapcsolattartó személy neve, email címe, telefonszáma, cég székhelye, adószáma, valamint opcionálisan az iparága és alkalmazottainak száma; Jelentkezők esetében: név, email cím, profilfotó).
Az Indivizo adatfeldolgozónak minősül minden olyan adat vonatkozásában, melyet a Ügyfeleink kérnek be, rögzítenek és tárolnak a Jelentkezőkkel kapcsolatban az Alkalmazásban a regisztráció során bekért adatokon (név, email cím és profilfotón) felül.

## <a name="jogalap"></a> Az adatkezelés jogalapja

Az Alkalmazásunkon keresztül elektronikus úton számunkra rendelkezésre bocsátott adatokkal kapcsolatos adatkezelés Ügyfeleink hozzáféréssel rendelkező munkatársai, valamint a Jelentkezők (együttesen: “Felhasználók”) önkéntes hozzájárulása alapján kerül sor. Bizonyos esetekben az adatkezelés jogszabályi kötelezettségen alapul.

A 14. életévét be nem töltött kiskorú és az egyébként cselekvőképtelen Felhasználó nevében a törvényes képviselő adhat hozzájárulást. A 14. életévet betöltött, de 16. életévét még be nem töltött kiskorú, valamint az egyébként korlátozottan cselekvőképes Felhasználó a törvényes képviselőjének beleegyezésével vagy utólagos jóváhagyásával adhat hozzájárulást az adatkezeléshez. A 16. életévét betöltött kiskorú Felhasználó önállóan adhat hozzájárulást, jognyilatkozata érvényességéhez törvényes képviselőjének beleegyezése vagy utólagos jóváhagyása nem szükséges. Az Indivizonak nem áll módjában a hozzájáruló személy jogosultságát ellenőrizni, illetve a törvényes képviselő nyilatkozatának tartalmát megismerni, így a Felhasználó, illetve törvényes képviselője szavatol azért, hogy a hozzájárulás megfelel a jogszabályoknak. Az Indivizo a Szolgáltatás használata esetén a törvényes képviselő megfelelő hozzájárulását megadottnak tekinti.

Bármely Indivizo Szolgáltatás igénybevétele önkéntes alapon történik. Személyes adatok  bekérése csak és kizárólag abban az esetben történik, amennyiben ezen Szolgáltatásokat igénybe kívánod venni. Amennyiben nem értesz egyet jelen Adatkezelési irányelvekben, vagy az Általános Szerződési Feltételekben foglaltakkal, kérjük, ne adj meg magadról személyes adatot és hagyd el az oldalt, szakítsd meg a Szolgáltatás igénybevételét.

Az Indivizo egyes Szolgáltatásai kizárólag regisztrációval vehetők igénybe, amely regisztráció során szükségszerűen, illetve fakultatív módon megadott személyes adatok felvételére és kezelésére kerül sor. Az eltérő Szolgáltatásokra tekintettel eltérhet a kezelt adatok köre.

Az Indivizo szolgáltatásainak (Alkalmazás és Weboldal használata) igénybevételével, valamint a regisztrációval egyértelműen kijelented, hogy egyetértesz az Adatkezelési irányelveinkkel és a Felhasználási feltételeinkkel.

Az Indivizo elkötelezett Szolgáltatásai Felhasználóinak személyes adatai védelme iránt, ezért adatkezelési gyakorlatát az irányadó hatályos jogszabályokhoz igazítja a Felhasználók magánszférájának védelme és tiszteletben tartása mellett.

## <a name="milyen-informaciok"></a> Milyen információkat gyűjthetünk tőled?

Mi adatkezelőként az alábbi információkat gyűjthetjük és dolgozhatjuk fel rólad:

* Információkat, melyeket a profilod létrehozása során Jelentkezőként adsz meg számunkra az Alkalmazásban: név, email cím, profilfotó.
* Információkat, melyeket a regisztrációd során Ügyfelünkként adsz meg számunkra a Weboldalon: neved, email címed, telefonszámod, céged neve, székhelye, adószáma, ill. opcionálisan iparága, alkalmazottainak száma.
* További információkat kérhetünk tőled annak érdekében, hogy az oldalunk használata során jelzett hibát javítani tudjuk. Az ezzel kapcsolatos emaileket a későbbi visszakereshetőség érdekében tárolhajtuk.
* Az Alkalmazásunk használatával kapcsolatos információkat (beleértve de nem kizárólag a weboldallal kapcsolatos forgalmi adatokat, földrajzi adatokat, weblogokat és további kommunikációs adatokat), a látogatott oldalakat, általános szoftver adatokat.
* Kutatási célokra készített kérdőívek során megadott adatokat kizárólag anoním módon, kutatási célokra gyűjtünk, természetesen ezek megadása, a kérdések megválaszolása teljesen önkéntes.

Potenciális munkáltatód a jelentkezési folyamat részeként az alábbi információkat gyűjtheti be rólad a szolgáltatásunk igénybevétele során:

* Információk, melyeket jelentkezési űrlap kitöltése során adsz meg, csatolt dokumentumokban teszel elérhetővé, emailben küldesz el számunkra, vagy a videointerjún való részvétellel osztasz meg számunkra (beleértve magát a videót is) az Alkalmazáson keresztül. A begyűjtött és feldolgozott információk között szenzitív személyes adatok is előfordulhatnak.

A személyes adatok valódiságáért, pontosságáért kizárólag a Felhasználó tartozik felelősséggel.

## <a name="cookie-k-es-local-storage"></a> Cookie-k és a böngésződ local storage-ének használata

Anélkül, hogy mélyebb technikai magyarázatba bocsátkoznánk, egyszerűen vázolnánk e két fogalom jelentését. 

A cookie (magyarul sütiként is emlegetik) egy információcsomag, melyet az általad meglátogatott weboldal szervere küld a böngésződnek, majd a böngésződ is visszaküldi a weboldalt kiszolgáló szervernek, amikor újra meglátogatod a weboldalt. A legtöbb weboldal például így tud arról, hogy be vagy jelentkezve. Bővebben a [Wikipedia szócikkét](https://hu.wikipedia.org/wiki/HTTP-süti) ajánljuk a témában.

A local storage —bár a célja hasonló a cookie-k használatához—, egy modernebb eszköz arra, hogy egy weboldal a működéséhez szükséges információkat tároljon a böngésződben. A lényeges különbség az, hogy a local storage-ben tárolt adatokat a böngésződ nem küldi el a weboldal szerverének, de ahhoz a weboldal böngésződben futó alkalmazása hozzáfér. Bővebben a [Wikipedia szócikkét](https://en.wikipedia.org/wiki/Web_storage) ajánljuk a témában.

A mi Weboldalunk és Alkalmazásunk adatfeldolgozó partnereken keresztül cookie-kat használ analitikai célokból, melyek segítségével a használati szokásokat elemezzük. Adatfeldolgozó partnereinkről bővebben [az Adatfeldolgozás című fejezetben](#adatfeldolgozas) olvashatsz.

Rendszerünk adminisztrációja és szolgáltatásaink fejlesztése érdekében információkat gyűjthetünk a számítógépeddel vagy eszközöddel kapcsolatosan, amennyiben azok elérhetők, az alábbi adatokat is beleértve: IP cím, operációs rendszered, böngésződ típusa, képernyőd felbontása, böngésződ látható mérete stb. Böngészőbeállításaid segítségével megtilthatod a cookie-k tárolását. Amennyiben így döntesz, elképzelhető, hogy Alkalmazásunk vagy Weboldalunk nem teljeskörűen lesz elérhető számodra.

Alkalmazásunk a local storage technológiát használja az azonosításodra, valamint az Alkalmazás működésének gyorsítására. Például az Alkalmazáson belüli jogosultságaid, hozzád tartozó kiválasztások listája, neved, profilfotód, bizonyos beállításaid stb. a local storage-ben tárolódnak annak érdekében, hogy ezekhez az Alkalmazás minél gyorsabban hozzáférjen. Ezen információk (a nevedet és a profilfotódat leszámítva) nem tartalmaznak mások számára is feldolgozható adatokat, pl. nem derül ki a kiválasztások neve.

## <a name="adattarolas-helye"></a> Hol tároljuk személyes adataidat?

Az adatok, melyeket bekértünk tőled, beleértve szenzitív személyes adatokat is, külső célállomásokon kerülnek tárolásra, melyek kívül eshetnek lakhelyed szerinti állam határain. Minden szükséges lépést megteszünk annak érdekében, hogy biztosítsuk az általad megadott adatok biztonságos és irányelveink szerinti kezelését.

Minden általad megadott információt biztonságos szervereken tárolunk. Amennyiben általunk (vagy általad választott) jelszó került megadásra - mely segítségével az Alkalmazás egy bizonyos részét érheted el - felelős vagy ezen jelszó biztonságos tárolásáért és kezeléséért. Kérjük, hogy jelszavadat senkivel ne oszd meg. A jelszavakat a legmodernebb titkosító algoritmusok egyikével titkosítjuk.

## <a name="informaciok-felhasznalasa"></a> Az információk felhasználása

A rólad tárolt információkat az alábbi célok érdekében használjuk fel:

* Felhasználói fiókot tudjunk számodra létrehozni;
* Ügyfélszolgálati és technikai támogatást tudjunk biztosítani;
* Elérhetővé tegyük Szolgáltatásunk különböző funkcióit;
* Az Alkalmazásunk használatával kapcsolatos statisztikákat, elemzéseket készítsünk;
* Tájékoztató, promóciós, ill. marketing anyagokat juttassunk el hozzád szolgáltatásainkkal kapcsolatban;
* Tájékoztassunk a szolgáltatásunkkal kapcsolatos változásokról.

## <a name="adatkezeles-idotartama"></a> Adatkezelés időtartama

Az általad megadott személyes adatok kezelése a regisztrációval kezdődik és annak törléséig tart. Nem kötelező adatok esetén az adatkezelés az adat megadásának időpontjától a konkrét adat törléséig tart.

Potenciális munkáltatód az általa kezelt adatokra vonatkozóan egyedi adatkezelési időtartamot határozhat meg. Potenciális munkáltatód adatkezelésének időtartamára vonatkozóan, kérjük, olvasd el a jelentkezési folyamat elején található adatkezelési tájékoztatót, amely Potenciális munkáltatód egyedi irányelveit határozza meg.

## <a name="szemelyes-adataid-tovabbitasa"></a> Személyes adataid továbbítása

Az Alkalmazáshoz való hozzáférés részleteit az Általános Szerződési Feltétek rögzítik. Amennyiben Jelöltként jelentkezési űrlapot töltesz ki (a regisztrációt követően) valamint videointerjút rögzítesz Alkalmazásunk segítségével, feltöltött adataidat, csatolt dokumentumaidat és az elkészített videointerjúdat hozzáférhetővé tesszük Potenciális munkáltatód számára. Ezen adatok vonatkozásában Potenciális munkáltatód lesz az adatkezelő, mi pedig adatfeldolgozóként veszünk részt a folyamatban.

Harmadik fél részére az alábbi esetekben továbbíthatjuk személyes adataidat:

* Potenciális munkáltatód részére a regisztrációkor adott hozzájárulásod birtokában;
* Amennyiben jogi kötelezettségünknek kell eleget tennünk hivatalos eljárás keretében, az Általános Szerződési Feltétekben foglaltaknak kell érvényt szereznünk, az Indivizo Ügyfelei vagy mások jogait, tulajdonát vagy biztonságát kell megvédenünk.

## <a name="munkaltatod-potencialis-munkaltatod-adatkezelese"></a> Munkáltatód / Potenciális munkáltatód adatkezelése

Szolgáltatóként mind munkáltatód (amennyiben egy kiválasztási folyamatban értékelőként veszel részt) mind Potenciális munkáltatód (amennyiben egy kiválasztási folyamatban Jelentkezőként veszel részt) számára biztosítunk szolgáltatást.

Felhívjuk figyelmedet, hogy munkáltatód vagy potenciális munkáltatód saját adatkezelési irányelvekkel rendelkezhet. Noha mi, az Indivizonál minden szükséges lépést megteszünk annak érdekében, hogy adataidat jelen Adatkezelési irányelveknek megfelelően kezejük és biztonságosan tároljuk, ugyanakkor nem tudunk felelősséget vállalni munkáltatód / Potenciális munkáltatód adatkezelési gyakorlatáért. Amennyiben kérdésed merül fel azzal kapcsolatban, hogy személyes adataidat, beleértve szenzitív személyes adataidat is, munkáltatód / potenciális munkáltatód miként kezeli, kérjük, lépj kapcsolatba munkáltatóddal / potenciális munkáltatóddal további eligazításért.

## <a name="adatfeldolgozas"></a> Adatfeldolgozás

Az Indivizo az Alkalmazás és Weboldal működtetése, azok folyamatos fejlesztése és a Felhasználók kiszolgálása érdekében adatfeldolgozókat vesz igénybe. Az adatfeldolgozók a mindenkor hatályos adatvédelmi rendelkezéseiknek megfelelően, a jogszabályok betartása mellett végzik adatfeldolgozói tevékenységüket.

Az Alkalmazás és Weboldal üzemeltetése során az alábbi szolgáltatásokat vesszük igénybe adatfeldolgozóként:

* [Nutshell](https://www.nutshell.com) — ügyfélkezelés;
* [Mixpanel](https://mixpanel.com) — analitika, felhasználói szokások elemzése, marketingautomatizáció;
* [MailChimp](http://mailchimp.com) — hírlevélküldés;
* [Zendesk](https://www.zendesk.com) — support.

## <a name="hozzaferes-szemelyes-adataidhoz"></a> Hozzáférés személyes adataidhoz

Az Infotv.-ben meghatározott módon lehetőséged van személyes adataidhoz való hozzáférésre vagy azok törlésének kezdeményezésére. További információért, kérjük fordulj munkáltatódhoz / Potenciális munkáltatódhoz, vagy írj nekünk az <adatkezeles@indivizo.com> címre.

## <a name="jogorvoslati-lehetosegek"></a> Jogorvoslati lehetőségek

Az <adatkezeles@indivizo.com> email címen a következőket kérelmezheted:

* tájékoztatást személyes adataid kezeléséről,
* személyes adataid helyesbítését, valamint
* személyes adataid —a kötelező adatkezelés kivételével— törlését vagy zárolását.

A kérelem benyújtásától számított legrövidebb idő alatt, de legfeljebb azonban 30 napon belül kérelmedre írásban küldünk tájékoztatást.

Bármely érintett a személyes adatainak kezelésével kapcsolatos vélt jogsérelem esetén az illetékes törvényszékhez, a fővárosban a Fővárosi Törvényszékhez is fordulhat, vagy vizsgálatot kezdeményezhet a Nemzeti Adatvédelmi és Információszabadság Hatóságnál (1024 Budapest, Szilágyi Erzsébet fasor 22/C., <ugyfelszolgalat@naih.hu>, +36-1-3911400, [www.naih.hu](http://www.naih.hu)).

## <a name="valtozasok-kezelese"></a> Az Adatvédelmi irányelvek változásainak kezelése

Az Indivizo jogosult Adatkezelési Irányelveinek egyoldalú módosítására. Adatvédelmi irányelveink aktuális változata ezen a Weboldalon lesz elérhető. Amennyiben regisztrált felhasználónk vagy, emailben is értesítést küldünk a változásokról.

## <a name="kapcsolat"></a> Kapcsolat

Adatvédelmi irányelveinkkel kapcsolatos kérdéseidet kérjük, az <adatkezeles@indivizo.com> címre küldd el számunkra.

Adataiddal, vagy Adatkezelési irányelveinkkel kapcsolatos kérdések, panaszok esetén az alábbi elérhetőségeinken tudsz velünk kapcsolatba lépni:

Indivizo Kft.  
1123 Budapest, Alkotás utca 17-19.  
Telefon: +36 1 700 8454  
Email: <adatkezeles@indivizo.com>
